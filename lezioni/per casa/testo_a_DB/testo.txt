Una società telefonica desidera dotarsi di un sistema informativo che consenta ai propri tecnici l’accesso on
line ad una rubrica anagrafica dei contatti, in modo che ciascun componente del gruppo possa consultare in
ogni momento le informazioni in essa contenute e all’occorrenza aggiornarle (inserire nuovi contatti,
modificare o eliminare contatti esistenti).
L’Amministratore del sistema informativo dovrà ampliare il portale al quale accedono abitualmente i membri
del gruppo aggiungendo questa nuova funzione: ogni componente dovrà essere autenticato dal sistema in uso
mediante inserimento di credenziali (username e password) in modo da garantire un accesso sicuro alle
informazioni per cui è autorizzato; le informazioni sono condivise tra più utenti del gruppo di lavoro.
Al fine di produrre periodicamente statistiche per ottimizzare il lavoro del gruppo si deve tenere traccia di
ogni accesso al sistema, registrandone le informazioni essenziali (identificatore utente, data e ora di accesso,
data e ora di fine sessione, …) e le operazioni (consultazioni/aggiornamenti della rubrica dei contatti) svolte
da ciascun utente autenticato; nel caso di operazioni di aggiornamento è opportuno mantenere anche lo stato
della rubrica prima della variazione fino a che l’Amministratore del sistema validerà le modifiche e le
renderà pubbliche.

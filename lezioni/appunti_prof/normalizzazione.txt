La normalizzazione è il processo di organizzazione dei dati in un database. Tale processo comprende la creazione di tabelle e la definizione di relazioni tra di esse sulla base di regole progettate in modo da proteggere i dati e rendere il database più flessibile mediante l'eliminazione della ridondanza e delle dipendenze incoerenti.
La presenza di dati ridondanti comporta uno spreco di spazio su disco nonché problemi di manutenzione. Se è necessario modificare dati presenti in più posizioni, la modifica deve essere effettuata ovunque seguendo le stesse modalità. Ad esempio, è più agevole implementare la modifica relativa all'indirizzo di un cliente se i dati relativi sono memorizzati solo nella tabella Clienti.
Per la normalizzazione dei database è necessario seguire alcune regole, Ogni regola è chiamata "forma normale". Se viene osservata la prima regola, il database è considerato in "prima forma normale". Se vengono rispettate le prime tre regole, il database è considerato in "terza forma normale". Sebbene siano possibili altri livelli di normalizzazione, la terza forma normale è considerata il livello più alto necessario per la maggior parte delle applicazioni.

Il motivo principale per cui si applica la normalizzazione e quello di evitare le varie anomalie durante il trattamento dei dati nelle varie tabelle:

    -Anomalie di inserimento;
    -Anomalie di aggiornamento;
    -Anomalie di cancellazione.


Prima forma normale (1FN oppure 1NF)
Elimina i gruppi ripetitivi di attributi all’interno di una singola tabella, assicurando che ogni attributo sia atomico e indipendente.

    -tutte le righe di una tabella contengono lo stesso numero di colonne;
    -i valori contenuti nelle colonne rappresentano informazioni elementari (non ulteriormente scomponibili);
    -ogni istanza dello stesso attributo contiene dati del medesimo tipo e precisione;
    -i valori contenuti nella stessa colonna appartengono allo stesso dominio;
    -ogni riga è diversa da tutte le altre (almeno per quanto riguarda il valore della chiave primaria).


Seconda forma normale (2FN oppure 2NF)
Richiede che tutti gli attributi non chiave dipendano funzionalmente dalla chiave primaria intera, evitando dipendenze parziali.

    -soddisfa i requisiti della 1NF;
    -tutti gli attributi non-chiave presentano una dipendenza funzionale dalla chiave nella sua interezza, ovvero non dipendono
        solo da una parte della chiave.


Terza forma normale (3FN oppure 3NF)
Elimina le dipendenze transitive tra attributi non chiave, garantendo che ogni dipendenza funzionale sia basata sulla chiave primaria.

    -soddisfa i requisiti della 2NF;
    -tutti gli attributi non-chiave dipendono soltanto dalla chiave, ovvero non esistono dipendenze funzionali tra attributi non 
     chiave.
